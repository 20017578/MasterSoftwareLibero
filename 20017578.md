Dati sulle scuole: interoperabilità per l'esistente, migliorando qualità e riusabilità; una rotta verso i LOD
=============================================================================================================
In questa porzione del lavoro, sono state analizzate alcune fonti di dati aperti riguardanti le scuole fornite da diversi enti.
Alla luce di delle nozioni acquisite durante il master si sono decodificate le diverse esperienze rilevando il valore organizzativo sottostante, la interoperabilità tanto tecnica quanto giuridica dei diversi dati messi a disposizione.
Per l'elaborazione di tali dati sono stati sviluppati, col linguaggio Python proposto dai docenti del master, alcuni piccoli programmi che mettessero assieme tali dati; segnalandone automaticamente, ove possibile, le incongruenze e preparandone una parte per l'esposizione in forma di Linked Open Data.

I dati sulle scuole disponibili in rete
---------------------------------------
Sono stati prese in considerazione in particolare le seguenti fonti di dati:

* il portale [Scuola in Chiaro](http://cercalatuascuola.istruzione.it/cercalatuascuola/opendata/) del MIUR;
* i dati RDF del [Sistema Pubblico di Connettività](http://spcdata.digitpa.gov.it/data.html);
* i dati RDF da [dati.piemonte](http://www.dati.piemonte.it/rdf.html).

La prima e l'ultima fonte contengono specificamente dati sulle scuole, mentre la seconda su tutte le amministrazioni ed *incidentalmente* sulle scuole.

La prima e la seconda fonte contengono dati aggiornati periodicamente, mentre la terza sembra più il risultato di una sporadica sperimentazione.

Le ultime due fonti forniscono entrambe Linked Open Data, mentre la prima dei semplici dati tabellari.

Ognuna delle fonti riveste dunque in certo interesse ed è stata inclusa nell'analisi.

Nel corso del lavoro, grazie anche alla collaborazione innescata da questo Master, sono stati resi disponibili o comunque più facilmente accessibili anche molti interessanti dati scolastici sul geoportale della Regione Piemonte.

### Il portale Scuola in Chiaro del MIUR

Il MIUR attraverso questo portale rende accessibili [via rete](http://cercalatuascuola.istruzione.it/cercalatuascuola/opendata/), molti dati specifici sulle scuole.

Punti di forza:

 * I dati sono estratti direttamente dal sistema informativo del MIUR, alimentato ed utilizzato dal ministero e dalle stesse istituzioni scolastiche
 * Contiene dati sia sulle scuole statali che su quelle non statali.

Punti di debolezza:

 * Mancanza di uniformità tra i dati riguardanti le scuole statali e quelle non statali, che hanno obblighi ed interessi diversi nell'alimentare il sistema informativo del MIUR.
 * La suddivisione regioni-province-comuni talvolta risulta errata, perché  non tiene conto delle attuali suddivisioni amministrative (città metropolitane, o province relativamente nuove), ma della suddivisione amministrativa interna del ministero.
 * I dati geografici sono spesso approssimativi e talvolta del tutto assenti.

#### Informazioni in questo insieme di dati

 * denominazione;
 * indirizzo postale;
 * collegamento tra istituti;
 * coordinate geografiche;
 * dati su alunni, classi, esiti, personale...

#### Licenza

Non specificata esplicitamente né all'interno dei dati né sul sito; quest'ultimo riporta semplicemente la dicitura: "I dati scaricabili da questo sito possono essere utilizzati per ogni scopo". Questa frase, conferma le possibilità di riutilizzo comunque previste dalle norme vigenti a livello nazionale ed europeo.

### I dati RDF del Sistema Pubblico di Connettività

L'*Indice della Pubblica Amministrazione* mette [in rete](http://spcdata.digitpa.gov.it/data.html) dati su tutte le pubbliche amministrazioni, quindi anche sulle scuole.

A prima vista questa può sembrare una fonte di dati generica, ma in fin dei conti risulta una fonte piuttosto importante. Questo indice contiene informazioni su circa 22mila amministrazioni, di queste ben 9mila sono istituzioni scolastiche, oltre il 40 percento.

Punti di forza:

 * Tutte le amministrazioni devono registrarsi sull'IPA, quindi qui si dovrebbero trovare tutte le scuole *statali*.

Punti di debolezza:

 * Nonostante sia oramai passato più di un anno, risulta ancora come data di ultimo aggiornamento il **25 maggio 2015**, quindi i dati sono *vecchi*; con l'aggravante, per il mondo scolastico, che a settembre viene effetto il *dimensionamento* delle scuole, che può sopprimere/fondere/creare istituzioni scolastiche; inoltre per l'inizio dell'anno scolastico anche le scuole non *dimensionate* possono cambiare dirigente.
 * Non contiene dati sulle scuole non statali.
 * Contiene dati sulle *istituzioni*, quindi sulle sedi amministrative, collegati alle quali possiamo avere molti diversi *punti di erogazione* del servizio scolastico, distribuito su diversi edifici (anche diversi comuni) e diverse tipologie (anche ordine) di insegnamento.

#### Informazioni in questo insieme di dati

 * denominazione;
 * Nome e Cognome di chi dirige l'istituzione;
 * indirizzo postale;
 * sito web istituzionale;
 * indirizzi elettronici istituzionali (in particolare PEC, ma anche e-mail e *social network*).

#### Licenza

Secondo la pagina [note legali](http://spcdata.digitpa.gov.it/notelegali.html): CC BY-SA 3.0

### I dati RDF da dati.piemonte

La Regione Piemonte ha pubblicato [in rete](http://www.dati.piemonte.it/rdf.html), alcuni Linked Open Data, in particolare una struttura che contiene la gerarchia amministrativa degli enti locali (province e comuni) e un elenco di scuole.

Punti di forza:

* Il formato RDF si presta ad essere riutilizzato e riferito in altri LOD
* L'ontologia include [rponto:codMIURscuola](http://id-dati.piemonte.it/ontology/v1/rponto.html#codMIURscuola) che indica il codice meccanografico usato dal MIUR per riferirsi alle scuole

Punti di debolezza:

* Non contiene alcuna data di aggiornamento, quindi non si capisce a quando si riferiscono i dati né se e quando vengono aggiornati
* In considerazione di ciò probabilmente non ha senso neppure usare l'elenco di comuni/province, meglio ISTAT o AgID&hellip;
* gli URI sono fasulli e non indicano effettive pagine web visitabili
* la struttura regge, ma il contenuto è quasi inesistente

#### Informazioni in questo insieme di dati

 * quasi nulla, solo un elenco di scuole...
 * ed una struttura di enti locali forse superata.

#### Licenza

Non specificata esplicitamente né all'interno dei dati né sul sito; si considerano le possibilità di riutilizzo comunque previste dalle norme vigenti a livello nazionale ed europeo.

### I dati sulle scuole del geoportale della Regione Piemonte



Considerazioni sulla interoperabilità
-------------------------------------

### Compatibilità delle licenze



### Possibilità di incrocio dei dati (join)

La scrittura di una bozza di ontologia per i dati delle scuole
--------------------------------------------------------------

### Le scuole come organizzazioni

### Considerazioni su coordinate e indirizzi
