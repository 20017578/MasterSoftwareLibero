Vademecum open data, come rendere aperti i dati delle pubbliche amministrazioni
===============================================================================

La prima parte del vademecum contiene una descrizione teorica di cosa si intende per open government e illustra quali sono i pilastri su cui si fonda. 

Definisce gli open data e le caratteristiche che questi ultimi devono avere per garantire i principi che li caratterizzano. Questa parte (pagg. 20-26) potrebbe essere usata come punto di partenza per il pw. 

Il capitolo 3 propone una buona sintesi del quadro normativo, ma fermo al 2010.

Nella seconda parte entra nel vivo del problema: come aprire i dati della PA.

È molto interessante l’approccio consigliato che è quello di lavorare per processi modalità propria dei sistemi di gestione della qualità. Nella strutturazione dei processi connessi all'apertura dei dati della PA consiglia di fare riferimento al ciclo di DEMING, che è un modello PDCA (plan, do, check, act). Il modello improntato sul miglioramento continuo dei processi è molto interessante, ma credo che, per come è stato pensato il nostro pw, possa avere uno scarso utilizzo.

Nel capitolo 6 si fornisce una descrizione della fase di identificazione dei dati. In particolare si danno delle risposte alle seguenti domande:

1.	dove sono i dati a disposizione dell'amministrazione;
2.	quali sono i dati a disposizione dell'amministrazione;
3.	quali sono i dati di interesse per la comunità.

Se decidiamo di lavorare sui i punti 1 e 2 potremmo prendere in considerazione le pagine da 45 a 48.

Nel capitolo 7 si descrive la fase di analisi dei dati mappati. In particolare si da risposta alle seguenti domande:

1.	chi detiene i dati quali diritti ha sugli stessi;
2.	quali sono le qualità dei dati;
3.	in che formato sono disponibili i dati.

Il punto 1 (pagg. 50 e 51) potrebbe esserci utile.

Il capitolo 8 da indicazioni sulla pubblicazione dei dataset. L'intero paragrafo contiene degli spunti interessanti per il nostro pw. In particolare, potremmo ispirarci per tentare un approfondimento su come fare data scraping (dal dato grezzo a quello in formato open), per esempio cercando dei software che ci consentono di trattare i dati in formato grezzo maggiormente presenti nelle nostre amministrazione (pag.55).

Potrebbe essere interessante sviluppare i paragrafi 8.2- come descrivere i dati, 8.3 – come e dove pubblicare i dati, 8.4- quale licenze utilizzare per la pubblicazione. In quest'ultimo paragrafo i fa un cenno anche alle licenze dei dati derivati per esempio a seguito di mashup.

Il vademecum fornisce anche un glossario.
