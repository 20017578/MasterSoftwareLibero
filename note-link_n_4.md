Dopo una lettura del Linee guida per la stesura di convenzioni per la fruibilità di dati delle pubbliche amministrazioni

- art. 58 comma 2 del CAD: ritengo che siano abbastanza interessanti ma ciò che estrapolerei potrebbe essere l'inizio di un elenco di termini definito "glossario" e che potrebbe essere implementato man mano anche da altri termini.

riporto un estratto di quelli riportati:

|Termine|Definizione|
|:--|:--|
|Accessibilità telematica ai dati|Proprietà dei sistemi informatici mediante la quale viene data la possibilità, a soggetti esterni all'amministrazione titolare, di fruire attraverso una rete telematica di specifici dati. L'accesso può essere effettuato sia in modalità interattiva da persone sia in modalità automatizzata da sistemi informatici.|
|Base di dati (o banca dati)|Insieme di dati omogenei, di interesse rilevante per una o più unità organizzative, memorizzati in uno o più archivi informatici, organizzati ed accessibili mediante uno strumento software (ad es., sistemi di gestione di basi di dati, sistemi di information retrieval).|
|Codice della privacy|Codice in materia di protezione dei dati personali di cui al decreto legislativo 30 giugno 2003, n. 196, e successive modificazioni ed integrazioni.|
|Cooperazione applicativa|La parte del sistema pubblico di connettività finalizzata all'interazione tra i sistemi informatici delle pubbliche amministrazioni per garantire l'integrazione dei metadati, delle informazioni e dei procedimenti amministrativi (art. 72 CAD).|
|Dato delle pubbliche amministrazioni|Qualunque informazione relativa a persona fisica, identificata o identificabile, anche indirettamente, mediante riferimento a qualsiasi altra informazione, ivi compreso un numero di identificazione personale (art. 4 Codice privacy).|
|Dato pubblico|Il dato conoscibile da chiunque (art.1 CAD).|
|Dati sensibili| I dati personali idonei a rilevare l'origine razziale ed etnica, le convinzioni religiose, filosofiche o di altro genere, le opinioni politiche, l'adesione a partiti, sindacati, associazioni od organizzazioni a carattere religioso, filosofico, politico o sindacale, nonché i dati personali idonei a rilevare lo stato di salute e la vita sessuale (art. 4 Codice privacy).|
|Disponibilità (dei dati)|La possibilità di accedere ai dati senza restrizioni non riconducibili a esplicite norme di legge (art. 1 CAD)|
|Erogatore|L’amministrazione titolare che ha la responsabilità della raccolta del dato e del suo trattamento e che mette a disposizione i relativi servizi di accesso, sulla base delle convenzioni-quadro da essa predisposte, in ottemperanza a quanto previsto dall’articolo 58, comma 2, del CAD.|
|Fruibilità di un dato|La possibilità di utilizzare il dato anche trasferendolo nei sistemi informativi automatizzati di un'altra amministrazione (art.1 CAD).|
|Fruitore|L’amministrazione richiedente che accede ai dati resi disponibili dall’amministrazione titolare, secondo le regole e le modalità definite nella convenzione-quadro cui la stessa amministrazione richiedente aderisce.|
|Posta elettronica certificata (PEC)|Sistema di comunicazione in grado di attestare l’invio e l’avvenuta consegna di un messaggio di posta elettronica e di fornire ricevute opponibili ai terzi (art. 1 CAD).|
|SICA|Servizi infrastrutturali di interoperabilità, cooperazione ed accesso, l'insieme delle regole, dei servizi e delle infrastrutture condivise che abilitano l'interoperabilità e la cooperazione applicativa fra le Amministrazioni e l'accesso ai servizi applicativi da queste sviluppati e resi disponibili sul SPC (art. 1 DPCM 1 aprile 2008 – Regole tecniche e di sicurezza per il funzionamento del Sistema pubblico di connettività).|
|SPCoop|Sottosistema logico del SPC costituito dall'insieme delle regole e delle specifiche funzionali che definiscono il modello di cooperazione applicativa per il SPC (art. 1 DPCM 1 aprile 2008 – Regole tecniche e di sicurezza per il funzionamento del Sistema pubblico di connettività).|
