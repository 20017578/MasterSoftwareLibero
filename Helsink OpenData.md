Relativamente all'articolo apparso su Internazionale circa gli **OpenData ad Helsinki**, provo a buttare giù alcune domande che potremmo rivolgere:

1. Sia a livello locale che a livello nazionale, sono stati siglati degli accordi, sono stati firmati **atti ufficiali**, che promuovono gli OpenData o che ne "obbligano" la condivisione e la pubblicazione ?
2. Il progetto **Helsinki region infoshare** (Hri), nasce dalla spinta delle Amministrazioni o da chi altri ?
3. Hri ha ottenuto **fondi** di qualche tipo ? Nel caso in quale percentuale questi coprono i costi ?
4. Sull'articolo si dice che il costo del progetto è di 60.000 Euro l'anno, questa cifra copre anche i costi del personale ? Quali sono le altre **macro-voci di spesa** ?
5. Il progetto Hri quando è nato e qual è il suo termine ? La città di Helsinki ha intenzione di istituire un **ufficio apposito dedicato** alla gestione specifica degli OpenData ?
6. Quanto **tempo** nel mese/settimana il team di Hri dedica al progetto ?
7. Nel team ci sono **ruoli** ben specifici ? ci sono persone che si occupano di ambiti specifici ?
8. Le **persone** che collaborano in Hri sono neo-assunti o sono dipendenti di Pubbliche Amministrazioni distaccati ?
9. Le persone del team, prima di collaborare per Hri, avevano una **formazione** specifica su alcuni temi ? C'è stato un percorso di formazione ? Nel caso di che tipo ?
10. **Prima di Hri** la città di Helsinki e le città limitrofe avevano già portato avanti un lavoro di condivisione e diffusione dei propri dati ?
11. Avete trovato **resistenze** da parte di alcuni settori a concedervi i loro dati ?
12. Quando sono emerse **inchieste** da parte di quotidiani, derivate dall'analisi dei dati sui servizi pagati dalla città, qualche responsabile o politico ha sollevato obiezioni o perplessità sulla diffusione dei dati ?
