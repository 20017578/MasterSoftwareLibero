![UPO](https://www.uniupo.it/sites/all/themes/bootstrap/unipm/img/std/logo.png)

MASTER IN MANAGEMENT DEL SOFTWARE LIBERO - PROJECT WORK
=======================================================

* Titolo: **Open Data**
* Componenti gruppo di lavoro ed enti di provenienza
  1. Marco BODRATO, [MIUR - Ufficio Scolastico Regionale per il Piemonte](http://www.istruzionepiemonte.it/);
  2. Claudia CONFORTI, Regione Piemonte;
  3. Anna Alessandra MASSA, [MIUR - Ufficio Scolastico Regionale per il Piemonte](http://www.istruzionepiemonte.it/);
  4. Gianbruno VERDA, Regione Piemonte;
  5. Guido VERNERO, Comune di Torino.
* Responsabile di ambito: 
* Docente responsabile del PW: 
* Tutor responsabili: 

# Aspetti Organizzativi

## CONSIDERAZIONI INTRODUTTIVE

###Perché promuovere open data e open source?

Perché la condivisione delle informazioni, oltre a garantire risparmio di denaro, contribuisce alla 
nascita di nuove opportunità per creare nuovi prodotti o servizi a beneficio delle imprese e della 
collettività.
I dati che le PA producono, raccolgono, organizzano e utilizzano nello svolgimento dei loro compiti 
istituzionali hanno un valore intrinseco che va oltre l'assolvimento dei compiti istituzionali 
dell'Amministrazione. 
Per questo, l'accesso ai dati pubblici deve essere libero e gratuito per tutti, senza restrizioni che ne 
limitino la riproduzione e l'accesso.
Inoltre, i dati pubblici sono utili se raccolti in modo efficiente e organizzato. Da qui, l'opportunità
di prevedere la creazione di database facili da trovare e da usare, che garantiscano la possibilità 
all'utente di ricavare informazioni specifiche in settori determinati.
L'Open Government rappresenta un modello di amministrazione aperto e trasparente da parte degli
enti e delle istituzioni pubbliche verso i cittadini.

###Licenze

Esistono due tipi li licenze con cui è possibile pubblicare i dati: “closed” e “open”.
Le licenze chiuse consentono di riservare tutti i diritti, utilizzando il simbolo c che viene usato per 
indicare il titolare del copyright sull'opera. Un dato pubblico reso disponibile con una licenza
chiusa non rispetta il diritto di riusabilità tipico dell'Open data, io quanto senza il consenso di chi
detiene i diritti non può essere copiato, ripubblicato o modificato; il dato potrebbe solo essere 
consultabile.
Le licenze aperte tutelano l’autore del dato, attribuendogli la paternità del dato stesso ed evitando 
che quanto pubblicato possa subire alterazione senza un controllo e senza l’impostazione di regole 
ben precise.
Allo stesso tempo garantiscono una serie di diritti a chi entra in possesso del dato permettendo di 
ridistribuirlo liberamente e in alcuni casi anche manipolarlo al fine di creare opere derivate.

## DESCRIZIONE ANALITICA

# ASPETTI TECNICI

## Dati trasparenza
Pubblicità: 
la pubblicità sul sito informatico istituzionale degli atti e documenti amministrativi assolve a due funzioni: di pubblicità legale  - albo on line (art. 32 della Legge 69/2009) e di pubblicità notizia – sito internet sezione trasparenza (D.Lgs 150/2009 e D.Lgs 33/2013)
-	con l’art. 32 della legge 69 del 2009  sono state fissate le modalità e i tempi per il passaggio graduale dalla pubblicità cartacea a quella “on line” con effetti legali (pubblicità legale). La disposizione dà attuazione della previsione generale prevista dall’articolo 54, comma 4bis, del Codice dell’amministrazione digitale 82 del 2005, secondo cui “la pubblicazione telematica produce effetti di pubblicità legale nei casi e nei modi espressamente previsti dall’ordinamento”. In particolare, l’art. 32 della legge 69 del 2009 sull’istituzione dell’albo on-line, prevede che gli obblighi di pubblicazione di atti e provvedimenti amministrativi aventi effetto di pubblicità legale si intendono assolti con la pubblicazione da parte delle amministrazioni e degli enti pubblici obbligati nei loro siti informatici.
-	con il d.lgs. n. 33 del 2013 il regime della pubblicità ha invece trovato una sistematizzazione complessiva. La trasparenza di cui tratta il testo normativo consiste nell’accessibilità totale delle informazioni concernenti l’organizzazione e l’attività delle pubbliche amministrazioni, al fine di favorire forme diffuse di controllo sul perseguimento delle funzioni istituzionali e sull’utilizzo delle risorse pubbliche. In pratica viene resa viva e operativa quell’accessibilità totale che la Riforma Brunetta inseriva nel contesto del d.lgs. n. 150/2009, a sostegno di un’azione di complessiva e profonda riforma dell’organizzazione e del funzionamento delle pubbliche amministrazioni .
In tema di trasparenza, è necessario quindi distinguere tra il procedimento introdotto e disciplinato dalla legge 241/1990 (diritto di accesso: riferibile a documenti, da esercitare con un’istanza, senza alcuna finalità di controllo sociale, a tutela di una posizione qualificata e fatto salvo il collegamento con un interesse diretto concreto e attuale) e il nuovo approccio del D.Lgs 33/2013 (diritto all’informazione: su dati e informazioni, senza istanza, con finalità di controllo sociale, senza necessità di una posizione qualificata, e senza necessità di un interesse concreto, diretto a attuale).
Dunque, nella sua evoluzione normativa a far data dal 1990 in poi, la trasparenza, ai sensi del Decreto 33, viene intesa come accessibilità totale delle informazioni concernenti l’organizzazione e l’attività delle pubbliche amministrazioni, allo scopo di favorire forme diffuse di controllo sul perseguimento delle funzioni istituzionali e sull’utilizzo delle risorse pubbliche.



### Problema

Gli obblighi di legge obbligano la pubblicazione di dati in formato "open", che per come è definito e anche accettato il PDF. Il significato dei dati deve essere ricavato dalla normativa andando ad interpretare le tabelle pubblicate con formati e formattazioni diverse. I dati di amministrazioni diverse potrebbero essere di difficile comparazione ed analisi anche alla luce del fatto che la normativa indica talvolta i temi generali oggetto del decreto senza specificare il dettaglio e il formato del singolo dato.

### Situazione attuale

I dati, organizzati in cartelle come dettato dal decreto, sono frutto di estrazioni da diversi db o documenti singoli e quindi difficilmente interoperanti tra loro

### Proposte

Occorre creare una procedura che a seconda dell'articolo del decreto permetta all'amministrazione di formattare i dati secondo formati internazionalmente riconosciuti dando loro un valore aggiunto fornito da grammatiche condivise anche a livello di metadati.
Quali grammatiche? Partiamo dallo studio di qualcuna di queste? Come si sta muovendo l'AGID?
Come ambiti di studio si propongono: affitti attivi e affitti passivi, dati sulle partecipate, dati sui lavori pubblici...

## Dati già pubblicati sulle scuole

### Problema

Molti dati provenienti da diverse fonti, ma difficili da mettere in relazione per avere una visione a tutto tondo del mondo dell'istruzione.

### Situazione attuale

Analizzata brevemente in [altro documento](DatiScuole.md).

### Percorso di lavoro

1. Verificare coerenza tra i dati pubblicati dai diversi enti.
2. Sperimentare e proporre percorsi di interoperabilità, anche evidenziando le incoerenze riscontrate per proporre le verifiche del caso sui dati pubblicati.
3. Per gli enti coinvolti (MIUR, Regione, Comune di Torino), provare a strutturare i dati già pubblicati usando *ontologie* comuni.
4. Collegare anche i [dati che seguono](#dati-della-regione-piemonte-sugli-edifici-scolastici)...

## Dati della Regione Piemonte sugli edifici scolastici

### Problema

La regione raccoglie da anni dati molto dettagliati sulle aree scolastiche e sugli edifici. Esiste una pubblicazione degli stessi tramite il geoportale regionale, ma tecnicamente il riuso risulta molto difficoltoso.

### Situazione attuale

I dati sono immagazzinati sotto forma di Shapefile o di Geo-DataBase?

### Proposte

A parte gli aspetti *politici*/organizzativi, tecnicamente possono essere analizzati i seguenti punti:

1. Verificare l'esistenza di formati liberi che permettano di esportare tutti gli aspetti di questa raccolta dati.
2. Analizzare quali di questi dati possono essere resi facilmente interoperabili con quelli analizzati nei [punti precedenti](#dati-gia-pubblicati-sulle-scuole).
3. Costruire con almeno un sottoinsieme di questi dati una struttura di tipo Linked Open Data.

# ASPETTI GIURIDICI 

Riferimenti normativi (tratti da “Linee guida per l’inserimento ed il riuso di programmi informatici o parti di essi”, Digit PA):

- Direttiva del Ministro per l’Innovazione e le tecnologie del 4 gennaio 2005 – Linee guida in materia di digitalizzazione dell’amministrazione;
- Art. 68, comma 1, lett. B) e comma 2 bis, art. 70, comma 1 – D.Lgs 82/2005 (CAD)
- Artt. 1  e 2 DPCM 31 maggio 2005, Razionalizzazione in merito all’uso  delle applicazioni informatiche e servizi ex art. 1, commi 92 , 193 e 194 della Legge 311/2004 (finanziaria 2005)
- Artt. 192 e 195  Legge 311/2004 (finanziaria 2005);
- Artt. 3, 5 e 7 Direttiva del Ministro per l’Innovazione e le tecnologie 19 dicembre 2003, Sviluppo ed utilizzazione dei programmi informatici da parte delle PA;
- Art. 26, comma 2 Legge 289/2002 (Finanziaria 2003);
- Art. 25 Legge 340/2000, Disposizioni per la delegificazione di norme e per la semplificazione di procedimenti amministrativi;
- Art. 2 D.Lgs. 39/93 Norme in materia di sistemi informativi automatizzati delle Amministrazioni pubbliche;
- Art. 1 Legge 241/90 Nuove norme in materia di procedimento amministrativo e di diritto di accesso ai documenti amministrativi;
- Art. 11 legge 633/41 Protezione del diritto d’autore e di altri diritti connessi al suo esercizio.

Da aggiungere:

- Direttiva 2003/98/CE 17 novembre 2003
- D.Lgs 196/2003 Codice in materia di protezione di dati personali;
- D.Lgs 36/2006 Attuazione della direttiva 2003/98/CE relativa al riutilizzo nel settore pubblico;
- Direttiva 2007/2/CE 
- l.r. Regione Piemonte  24/2011
- DGR n. 36-1109 del 30 novembre 2010 Approvazione Linee guida relative al riutilizzo e all’interscambio del Patrimonio Informativo regionale”.

## Privacy

### Identificazione problemi

### Modelli ed esempi

### Proposta di soluzione

## Licenze per dati aperti
Per massimizzare le possibilità di riuso (e quindi il valore) dei dati aperti, oltre alla qualità dei dati stessi, è necessario garantire diverse condizioni: i dati devono essere accessibili (pubblicati e reperibili), tecnicamente lavorabili (ben strutturati e _machine-readable_) e legalmente riutilizzabili.
Quest'ultimo punto dipende dalla licenza d'uso scelta (o mancante) per i dati.

### Identificazione problema
La presenza di diverse licenze e svariati orientamenti non facilita il riuso dei dati pubblicati dalle diverse PA, né da parte di imprese e cittadini, né da parte delle PA stesse che potrebbero trovarsi in difficoltà ad mescolare dati provenienti da diverse amministrazioni.

### Modelli di soluzione ed esempi
Le [Linee guida dell'AgID](http://www.agid.gov.it/sites/default/files/linee_guida/patrimoniopubblicolg2014_v0.7finale.pdf) approfondiscono il tema nel capitolo 8.

#### IODL
Una delle soluzioni che sembrerebbe più naturale sarebbe quella di affidarsi alle licenze scritte **appositamente** per la pubblicazione di dati aperti da parte delle pubbliche amministrazioni italiane, le IODL ([Italian Open Data Licence](https://it.wikipedia.org/wiki/Italian_Open_Data_License)), in una delle versioni pubblicate: v1.0 e v2.0.
Tanto che, secondo il [sito dati.gov.it dell'AgID](http://www.dati.gov.it/content/italian-open-data-license-domande-e-risposte) _rappresentano le licenze più utilizzate, per numero di amministrazioni, in Italia_.

**Problema**: tali licenze sono perlopiù sconosciute all'estero, pertanto non facilitano il riuso da parte di attori che agiscono a livello internazionale. Quindi **incertezza**.

#### _Open by default_
Altra possibile soluzione, non apporre alcuna licenza. Secondo il comma 2 del[l'articolo 52 del CAD](http://www.agid.gov.it/cad/accesso-telematico-riutilizzo-dati-pubbliche-amministrazioni) i dati così pubblicati **da una PA** _si intendono rilasciati come dati di tipo aperto_, si applica il principio dell'_Open Data by default_.

**Problema**: il potenziale interessato che non vede nessuna licenza potrebbe pensare semplicemente di non essere stato capace di trovarla. Le già citate _Linee guida dell'AgID_ si spingono ad affermare che _la mancata indicazione della licenza implica che i dati siano pubblicati secondo i termini stabiliti dalla licenza CC-BY (attribuzione)_, ma ciò non è del tutto convincente ed è comunque impreciso, quale versione delle CC? Viene richiesta l'attribuzione, ma in che modo? Anche in questo caso **incertezza**.

#### Creative Commons
Alcuni insiemi di dati sui portali della Regione Piemonte (e non solo), usano la licenza [CC0](https://creativecommons.org/publicdomain/zero/1.0/). Questa licenza non richiede nemmeno l'attribuzione ed in generale rinuncia ai diritti morali, che però in Italia sono indipsonibili, pertanto potrebbe non essere la licenza più consigliabile.  

Sempre le _Linee guida dell'AgID_ concludono consigliando _l’uso della CC-BY nella sua versione 4.0_; questa licenza è un'aggiornamento delle versioni precedenti mirato in particolare ad avere una solida validità internazionale ed a considerare anche il diritto _sui generis_ per le basi di dati. Lo stesso documento però è concorde con [i documenti in rete di OpenStreetMap](http://wiki.openstreetmap.org/wiki/Import/ODbL_Compatibility) nel rilevare che tale licenza **non è compatibile** con la licenza [ODbL](http://opendatacommons.org/licenses/odbl/summary/). Considerando che quest'ultima è proprio la licenza usata da [OpenStreetMap](http://www.openstreetmap.org/), probabilmente il più rilevante portale collaborativo di raccolta e rappresentazione di dati geografici, l'uso di questa licenza non sembra una buona soluzione, in particolare per dati geografici.

#### ODbL
Al converso, la scelta di usare la licenza ODbL per rilasciare le proprie basi dati ci costringerebbe all'uso di una licenza poco usata se non per dati geografici e comunque **non compatibile** con le licenze CC che sono molto più diffuse.

### Sintesi proposta
Ci proporremmo pertanto di indicare sempre esplicitamente una licenza d'uso, che preveda almeno l'attribuzione, per evitare le incertezze giuridiche.

Al fine di evitare l'incompatibilità tra le modalità di attribuzione richieste dalle licenze CC-BY e quelle della licenza ODbL, si propone di proporle entrambe, in parallelo, a scelta del riutilizzatore. La pratica di usare [licenze multiple per evitare incompatibilità tra licenze libere](https://en.wikipedia.org/wiki/Multi-licensing#License_compatibility) è una prassi già sperimentata nell'ambito del software libero, forse un po' meno nell'ambito dei dati aperti, ma non c'è che da iniziare.

# GESTIONE DEL CAMBIAMENTO

# Appendice A

## Tabella vecchio software (???)

## Tabella vecchi formati

Num|Nome|Pro|Contro|Licenza|Note
---|----|---|------|-------|----
1|ESRI-Shapefile|diffuso, gestibile anche con software liberi|informazioni suddivise su diversi file|da verificare|Si veda anche paragrafo 6.2.2 del [documento AgID](http://www.agid.gov.it/sites/default/files/linee_guida/patrimoniopubblicolg2014_v0.7finale.pdf)
2|xls|diffuso,molte librerie libere lo leggono|vecchio e con alcune limitazioni|chiusa|*superato* da xlsx
2|xlsx|abbastanza diffuso, meglio documentato di xls| |da verificare|successore di xls

## Tabella possibili formati analizzati

Num|Nome|Pro|Contro|Licenza|Note
---|----|---|------|-------|----
1|GeoJSON|Facilmente importabile anche da web-app| |standard aperto|
2|CSV|essenziale|non auto-descrittivo: quale separatore? quale codifica?|nessuna (libera)|il più *portabile* per tabelle semplici
2|ODS|standard ISO, oggi leggibile anche da Suite Office non libere| |standard aperto|
