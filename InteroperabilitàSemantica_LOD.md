##note##
 * Documento di riferimento: http://www.agid.gov.it/sites/default/files/documentazione_trasparenza/cdc-spc-gdl6-interoperabilitasemopendata_v2.0_0.pdf
 * Dati territoriali (pag. 31-34)
 * Dati scolastici (pag. 37-38)
 * Dati anche relativi ad amministrazione trasparente: dati ambientali e dati relativi al personale (pag. 34-37). ! Solo se interessati a sviluppare questi ambiti nell’ambito dei dati in pubblicazione su /amministrazionetrasparente
 * Licenze (pag. 76-81)
 * LOD, vedere:
   * https://www.w3.org/wiki/SweoIG/TaskForces/CommunityProjects/LinkingOpenData
   * http://linkeddata.org/
   * Esempio ![immagine](linked-open-data-triple.png)
 * Il W3C ha creato una serie di gruppi di lavoro su vari aspetti (RDF, semantica ..): https://www.w3.org/2013/data/
 * Linked Open Vocabularies: http://lov.okfn.org/dataset/lov
 * RDF, OWL, SPARQL (pag. 61 - 63)
 * Direttiva 2013/37/eu
 * Linee guida per l’interoperabilità semantica attraverso i LOD ( Normativa di riferimento: Cap. 3.1)

#Enti coinvolti#

Tra i vari ambiziosi progetto della [Commissione Europea](http://ec.europa.eu/index_it.htm) (organo esecutivo della Comunità europea) nel 2010 è stata adottata la strategia denominata “[Europa 2020](http://ec.europa.eu/europe2020/index_it.htm)” che nel suo intento più generale punta a riattualizzare nell’arco di 10 anni lo sviluppo economico dell’area interessata.

In tale contesto una delle sette iniziative proposte passa sotto il nome di “[Agenda digitale europea](http://eur-lex.europa.eu/legal-content/IT/TXT/?uri=URISERV%3Asi0016)”, ovvero il tentativo di sfruttare il potenziale delle tecnologie dell’informazione e della comunicazione (TIC).

Nell’ambito dell’agenda digitale europea una delle prescrizioni per gli stati membri era quella di allineare i propri framework di interoperabilità a quello europeo: European Interoperability Framework ([EIF](http://ec.europa.eu/idabc/en/document/2319/5938.html)). L’EIF descrive una serie di raccomandazioni che a livello europeo specificano l’interoperabilità tecnica, semantica, organizzativa e potremmo aggiungere anche “politica”, tra Amministrazioni Pubbliche, Cittadini ed Organizzazioni in genere, ponendo particolare attenzione al coordinamento tra formati e specifiche e promuovendo gli standard aperti. 

In Italia, DigitPA definisce e disciplina, al Capo VIII del Codice dell’Amministrazione Digitale, il Sistema Pubblico di Connettività e Cooperazione ([SPC](http://www.agid.gov.it/agenda-digitale/infrastrutture-architetture/sistema-pubblico-connettivita)) “al fine di assicurare il coordinamento informativo e informatico dei dati tra le amministrazioni centrali, regionali e locali e promuovere l'omogeneità nella elaborazione e trasmissione dei dati stessi, finalizzata allo scambio e diffusione delle informazioni tra le pubbliche amministrazioni e alla realizzazione di servizi integrati” [Art.73, c.1]

#I dati pubblci#
I dati pubblici, o più specificatamente i dati in possesso delle Pubbliche Amministrazioni italiane, ma non solo, devono oggi essere visti secondo diversi paradigmi: dati per la trasparenza amministrativa, dati per favorire la partecipazione dei cittadini anche intesa come impegno sociale, dati come modello di business per creare valore economico e nuovi posti di lavoro. Questa visione sempre più inclusiva è oggigiorno favorita da una sempre maggiore possibilità e facilità d’accesso oltre che da una tecnologia che permette in modo più semplice, veloce ed economico la fruizione dei dati aperti messi a disposizione dagli enti pubblici di tutto il mondo.

#Definizione di Open Data#
Tra le molte definizioni di OpenData una delle più semplici, ma al contempo anche più esaustive, è quella fornita dalla [direttiva europea 2013/37/eu](http://eur-lex.europa.eu/LexUriServ/LexUriServ.do?uri=OJ:L:2013:175:0001:0008:IT:PDF), relativa al riutilizzo dell’informazione nel settore pubblico, in cui i documenti e i dati in formato aperto sono tipi di informazioni leggibili meccanicamente da sistemi automatici assieme ai relativi metadati, la cui precisione e granularità sono i migliori possibili e il loro formato permette l’interoperabilità con altri dati perché elaborati secondo modalità coerenti e condivise.

Proprio la caratteristica dell’interoperabilità acquisisce sempre maggiore importanza nella ricerca di dare un valore aggiunto ai dati aperti collegandoli e rendendoli parlanti tra loro, ovvero cercando di descriverne l’identità per far sì che essa sia riconosciuta nei differenti sistemi in cui essa viene letta. Questa definizione di “maturità” dei dati aperti è stata proposta da Tim Berners-Lee nel 2006 ed è universalmente usata per indicare i Linked Open Data (LOD) 

#Grammatiche, ontologie, interoperabilità semantica#
L’interoperabilità semantica permette di elaborare i dati provenienti da più fonti preservando il significato delle informazioni in essi contenute. In questo modo il dato in sé può essere efficacemente compreso qualunque sia il portatore d’interesse che lo vada a leggere o ad elaborare.

Avere a disposizione una grammatica comune, un linguaggio universale per i dati aperti delle pubbliche amministrazioni,  vuol dire essere in grado di condividere modelli comuni e condivisi di dati e protocolli, occorrono quindi dettagliate tassonomie per ogni settore di riferimento prendendo anche in considerazione la natura internazionale delle informazioni pubbliche

#Portali di pubblicazione#
È necessario distinguere  tra quelli che sono i portali da dedicare o dedicati agli Open Data di un’amministrazione da quelle pagine o da quei siti sempre afferenti alla stessa amministrazione, ma che per esigenze di normativa, quale per esempio le sottopagine /amministrazionetrasparente derivate dal Dlgs 33/2013, hanno una logica ed un significato spesso molto diverso. Nel primo caso infatti si espongono dati di qualunque natura ed in un formato più legato al riuso ed alla sua elaborazione, nel secondo invece è la normativa che indica cosa, come e dove rendere pubbliche le informazioni. In tal senso molte amministrazioni possono anche pensare di “duplicare” alcuni dataset rendendo quindi accessibili dalla “porta principale” i propri dati aperti siano questi oggetto di obblighi specifici siano invece dati ulteriori. Tale ridondanza d’informazione non dovrebbe essere letta solo nella sua accezione negativa, ma anche in un’ottica di migliore visibilità, trasparenza ed accessibilità dei dati. Si pensi come esempio tra tutti la possibilità di far confluire queste informazioni sui portali di aggregazione regionali, nazionali ed internazionali, tra questi citiamo quello statunitense, ad oggi probablmente il più famoso: data.gov

Per sommi capi possiamo poi distinguere 3 tipologie di portali atti all’esposizione dei dati. Possiamo quindi esporre le informazioni senza aggiungere particolare valore interattivo, ovvero possiamo esporre i dataset per comuni download o visualizzazioni che, sebbene con tutte le informazioni di corredo, non permettono alcuna banale elaborazione. Possiamo, in un ipotetico secondo step qualitativo, esporre i dati come nel caso precedente, ma permettendo con una sorta di cruscotto operativo alcune operazioni quali per esempio estrapolazioni di dati selezionati, incroci di informazioni, statistiche aggregative e latro ancora.

Una terza tipologia di pubblicazione è rappresentata da un punto di accesso alle informazioni “real-time” su cui operare richieste ed ottenere quindi le informazioni in altri formati con una libertà pressoché illimitata di azione data dalla possibilità di fruire di linguaggi di interrogazione quali ad esempio Sparql che permettono di eseguire query basate su oggetti tipo i LOD.
